<!---
status: READY
-->

# Premessa

*I contenuti di questo libro sono una trasposizione di alcune lezioni tenute dall'autore in vari corsi di sicurezza informatica e come tali sono contenuti **originali** di proprietà dell'autore.*

*Nella trasposizione da trascrizioni e slide a pagine di libro è stato utilizzato ChatGPT 4o come correttore di bozze per la sua capacità di revisionare forma e struttura del linguaggio.*

La copertina
------------

Come molti potranno notare la figura in copertina è più simile ad un samurai giapponese che ad un generale cinese come dovrebbe essere Sun Tsu.

Naturalmente è un errore storico ma ho deciso di tenerla perché l'impatto visuale è molto suggestivo. Questo nonostante l'invito di alcuni amici a sostituirla con qualcosa di più accurato per il periodo storico. La ragione per cui ho insistito con questa copertina è una scusa o giustificazione anche un po' infantile se vogliamo: qual'è la cosa più incredibile dell'immagine? Che Sun Tsu vesta un'armatura giapponese o che regga in mano un Mac Book? La risposta a questa domanda mi ha fornito la scusa per tenerla così.

A proposito il prompt utilizzato per generare la copertina su Dall-e 3 è il seguente:

> disegna un samurai con lo stile pittorico degli antichi giapponesi, ma mettigli in mano un laptop

Quindi come vedete l'inacuratezza culturale è totalmente volontaria.

Non si parla di normativa
-----------

Tra il serio ed il faceto mi è capitato di chiamare Normageddom l'ipertrofia normativa nella quale professionisti ed aziende devono muoversi. Ho citato l'esempio di un'ipotetica startup che avesse malauguratamente deciso di utilizzare la blockchain per facilitare pagamenti utilizzando tecniche di AI per la mitigazione delle frodi e fornire contestualmente un servizio di firma elettronica, in tal caso la suddetta dovrebbe adempiere a:

- NIS2
- MICA
- AML/CTF
- GDPR
- AI ACT
- DORA
- PSD2
- Data Act

e sicuramente ne sto trascurando qualcuna. Scherzi a parte ci sono centinaia di professionisti che commentano i testi di legge, ritengo dunque di non poter aggiungere molto altro, ma in futuro potrei cambiare idea.
